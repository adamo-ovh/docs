---
title: 'Korzystanie z konta e-mail przy użyciu Webmail Outlook Web Access (OWA)'
slug: korzystanie-owa
excerpt: 'Dowiedz się, jak korzystać z konta e-mail przy użyciu Webmail OWA'
section: 'Pierwsze kroki'
order: 4
---

**Ostatnia aktualizacja z dnia 24-04-2019**

## Wprowadzenie

Dzięki kontom e-mail MX Plan możesz wysyłać i odbierać wiadomości, korzystając z dowolnego urządzenia. Posłuży Ci do tego aplikacja online Webmail Outlook Web Access (OWA) udostępniona przez OVH [pod tym adresem]({ovh_www}/mail/){.external}. 

**Poznaj najczęstsze operacje związane z obsługą konta e-mail przy użyciu Webmail OWA.**

## Wymagania początkowe

- Wykupienie usługi [MX Plan]({ovh_www}/hosting/){.external}. Usługa jest dostępna w ramach oferty: [Hosting]({ovh_www}/hosting/){.external}, [bezpłatny Hosting Start 10M]({ovh_www}/domeny/oferta_serwer_start10m.xml){.external} lub oferty MX Plan zamówionej oddzielnie.
- Dane do logowania do konta e-mail, z którego chcesz korzystać

## W praktyce

Przewodnik opisuje najpopularniejsze operacje wykonywane w Webmail OWA. Możesz zapoznać się z opisami wszystkich operacji lub przejść bezpośrednio do tego, który interesuje Cię w tym konkretnym przypadku.

1. [Logowanie do Webmail OWA](./#1-logowanie-do-webmail-owa)
2. [Opcje wyświetlania](./#2-opcje-wyswietlania)
3. [Sprawdzanie poczty](./#3-sprawdzanie-poczty)
4. [Wysyłka lub odpowiedź na wiadomość e-mail](./#4-wysylka-lub-odpowiedz-na-wiadomosc-e-mail)
5. [Organizacja skrzynki odbiorczej](./#5-organizacja-skrzynki-odbiorczej)
6. [Zarządzanie kontaktami](./#6-zarzadzanie-kontaktami_1)
7. [Zmiana hasła](./#7-zmiana-hasla)
8. [Dodawanie automatycznej odpowiedzi](./#8-dodawanie-automatycznej-odpowiedzi)
9. [Dodanie podpisu](./#9-dodawanie-podpisu)
10. [Dostęp do opcji](./#10-dostep-do-opcji)

> [!primary]
>
> Interfejs OWA nie został stworzony przez OVH, dlatego, jeśli jakaś operacja nie jest opisana w tym przewodniku, nie będziemy mogli udzielić Ci wsparcia.
>

### 1. Logowanie do Webmail OWA

Aby zalogować się do Webmail OWA za pomocą adresu e-mail, przejdź do sekcji [Logowanie do Webmail]({ovh_www}/mail/){.external}. Wprowadź pełny adres e-mail oraz aktualne hasło. Następnie kliknij przycisk `Logowanie`{.action}.

![useowa](images/use-owa-step1.png){.thumbnail}

Podczas pierwszego logowania do interfejsu Webmail Outlook Web Access zostaniesz poproszony o określenie języka interfejsu oraz Twojej strefy czasowej. Dokonaj wyboru, po czym kliknij `Zapisz`{.action}.

![useowa](images/use-owa-step2.png){.thumbnail}

Wyświetli się wówczas Twoja skrzynka odbiorcza. 

![useowa](images/use-owa-step3.png){.thumbnail}

### 2. Opcje wyświetlania

Widok interfejsu Webmail OWA składa się z kilku części. W celu lepszego zobrazowania poszczególnych opcji przedstawiamy poniżej tabelę i zrzut ekranu. 

|Części|Opis |  
|---|---|  
|Część górna (1)|Zawiera dwa paski z zakładkami. Pierwszy umożliwia zarządzanie parametrami ogólnymi (takimi jak dostęp do opcji), drugi pozwala wykonywać precyzyjne operacje na Twoim koncie (np. wysyłka lub odpowiedź na wiadomość e-mail).|  
|Część boczna po lewej stronie (2)|Wyświetla listę folderów Twojego konta e-mail. Pojawiają się one w formie drzewa, które możesz rozwinąć lub zwinąć. |
|Część środkowa (3)|Wyświetla listę wiadomości (odczytanych lub nieodczytanych) z folderu, który zaznaczyłeś w bocznej części po lewej stronie. W tej części również mogą wyświetlać się wyniki wyszukiwania. |
|Część boczna po prawej stronie (4)|Wyświetla okienko odczytu po wybraniu wiadomości.|

![useowa](images/use-owa-step4.png){.thumbnail}

### 3. Sprawdzanie poczty

Aby sprawdzić wiadomości e-mail, przejdź do folderu w części bocznej po lewej stronie. Domyślnie wiadomości przychodzące trafiają do folderu „Skrzynka odbiorcza”. Jeśli otrzymałeś nowe wiadomości, obok folderu wyświetla się numer.

Aby wyświetlić wiadomość e-mail, przejdź do folderu. Znajdujące się w nim wiadomości wyświetlają się w części środkowej. Wiadomości nieodczytane podświetlone są innym kolorem, dzięki czemu łatwo je odróżnisz od wiadomości odczytanych.

![useowa](images/use-owa-step5.png){.thumbnail}

Kliknij e-mail, aby wyświetlić jego zawartość w bocznej części po prawej stronie.

![useowa](images/use-owa-step6.png){.thumbnail}

### 4. Wysyłka lub odpowiedź na wiadomość e-mail 

**Aby wysłać nową wiadomość e-mail**, kliknij przycisk `Nowy`{.action} w górnej części interfejsu Webmail. Pole edycji pojawi się w części bocznej po prawej stronie. Uzupełnij poszczególne pola w Twojej wiadomości (odbiorcy, temat, treść, załączniki). Kiedy wiadomość jest gotowa do wysyłki, kliknij przycisk `Wyślij`{.action}.

![useowa](images/use-owa-step7.png){.thumbnail}

**Aby odpowiedzieć na otrzymaną wiadomość e-mail**, [otwórz ją](./#3-sprawdzanie-poczty), aby wyświetlić jej zawartość w bocznej części po prawej stronie. Następnie kliknij przycisk `Odpowiedz wszystkim`{.action}. Kliknij przycisk w postaci strzałki skierowanej w dół, jeśli chcesz przesłać wiadomość e-mail dalej lub odpowiedzieć tylko nadawcy tej wiadomości (wyłączysz w ten sposób z korespondencji pozostałe osoby). 

![useowa](images/use-owa-step8.png){.thumbnail}

Jeśli wybierzesz „Odpowiedz”, nad pierwotną wiadomością, w części bocznej po prawej stronie, wyświetli się pole edycji. Zredaguj Twoją odpowiedź, a następnie kliknij przycisk `Wyślij`{.action}.

![useowa](images/use-owa-step9.png){.thumbnail}

### 5. Organizacja skrzynki odbiorczej 

Istnieje kilka opcji organizacji Twojej skrzynki odbiorczej: 

- [tworzenie folderów i podfolderów](./#tworzenie-folderu);
- [przenoszenie wiadomości](./#przenoszenie-wiadomosci);
- [tworzenie reguł](./#tworzenie-reguly), dzięki którym po otrzymaniu nowej wiadomości realizowane będą automatyczne operacje. 

#### Tworzenie folderu

Aby utworzyć nowy folder, kliknij prawym przyciskiem myszy nazwę Twojego konta e-mail w bocznej części po lewej stronie, a następnie kliknij `Utwórz folder`{.action}. Aby utworzyć podfolder, kliknij istniejący folder, a następnie przycisk `Utwórz podfolder`{.action}. 

![useowa](images/use-owa-step10.png){.thumbnail}

#### Przenoszenie wiadomości

**Aby przenieść wiadomość**, kliknij ją, przytrzymaj kursor i przeciągnij do odpowiedniego folderu. 
**Aby przenieść kilka wiadomości** jednocześnie, zaznacz je, a następnie kliknij `Przenieś`{.action} (w części bocznej po prawej stronie) lub `Przenieś do`{.action} (w górnej części). Zaznacz następnie folder docelowy.

![useowa](images/use-owa-step11.png){.thumbnail}

#### Tworzenie reguły

Aby zarządzać regułami, kliknij koło zębate w górnej części, a następnie `Opcje`{.action}.

![useowa](images/use-owa-step12.png){.thumbnail}

Na nowej stronie, która się wyświetli, w bocznej części po lewej stronie, kliknij `Reguły skrzynki odbiorczej`{.action}. W drzewie opcji wybór ten znajduje się w folderze „Poczta” > „Automatyczne przetwarzanie”. W tym miejscu możesz tworzyć, zmieniać, usuwać lub przenosić reguły na liście 

> [!primary]
>
> Jeśli tworzysz kilka reguł reagujących na te same warunki, jedynie pierwsza reguła na liście zostanie uruchomiona.
>

Aby dodać nową regułę, kliknij przycisk `+`{.action}. 

![useowa](images/use-owa-step13.png){.thumbnail}

Uzupełnij niezbędne informacje w zależności od tego, jaki efekt chcesz uzyskać. Następnie kliknij przycisk `OK`{.action}. 

![useowa](images/use-owa-step14.png){.thumbnail}

### 6. Zarządzanie kontaktami

Aby uzyskać dostęp do interfejsu zarządzania kontaktami, kliknij w górnej części ikonę z dziewięcioma kwadracikami, po czym kliknij `Kontakty`{.action}.

![useowa](images/use-owa-step15.png){.thumbnail}

Na stronie, która się otworzy, możesz dodawać nowe kontakty, utworzyć listę kontaktów lub usuwać już istniejące rekordy. 

**Aby dodać nowy kontakt**, kliknij `Nowy`{.action}, po czym wpisz dane kontaktowe. Następnie kliknij przycisk **Zapisz**.

![useowa](images/use-owa-step16.png){.thumbnail}

**Aby utworzyć listę kontaktów**, kliknij przycisk w postaci strzałki skierowanej w dół obok przycisku „Nowy”, a następnie `Lista kontaktów`{.action}. Nadaj liście nazwę, dodaj kontakty, a następnie kliknij przycisk `Zapisz`{.action}.

![useowa](images/use-owa-step17.png){.thumbnail}

### 7. Zmiana hasła

Po zalogowaniu do OWA możesz zmienić hasło. Kliknij koło zębate w górnej części, a następnie `Opcje`{.action}.

![useowa](images/use-owa-step12.png){.thumbnail}

Na nowej stronie, która się wyświetli, po lewej stronie, rozwiń kartę „Ogólne” w widoku drzewa, po czym kliknij `Moje konto`{.action}. Następnie kliknij `Zmień hasło`{.action}.

![useowa](images/use-owa-step18.png){.thumbnail}

W nowym oknie, które się wyświetli, wprowadź aktualne hasło. Następnie wpisz nowe hasło i zatwierdź je. Kliknij przycisk `Zapisz`{.action}, aby zapisać zmiany.

> [!primary]
>
> Wprowadź nowe hasło na wszystkich urządzeniach, na których skonfigurowałeś konto.
>

![useowa](images/use-owa-step19.png){.thumbnail}

### 8. Dodawanie automatycznej odpowiedzi

Po zalogowaniu do OWA możesz utworzyć automatyczną odpowiedź przypisaną do Twojego konta e-mail. Kliknij koło zębate w górnej części, a następnie `Automatyczne odpowiedzi`{.action}.

![useowa](images/use-owa-step20.png){.thumbnail}

W oknie, które się wyświetli, zaznacz kratkę obok „Wysyłaj automatyczne odpowiedzi”. Teraz możesz wprowadzić ustawienia według kilku kryteriów:
- wysyłka automatycznych odpowiedzi w określonym czasie lub stale do momentu wyłączenia ustawienia; 
- określenie odbiorców automatycznych wiadomości (tylko wewnętrzni nadawcy lub wyłączenie nadawców zewnętrznych).

Uzupełnij niezbędne informacje w zależności od tego, jaki efekt chcesz uzyskać. Następnie kliknij przycisk `OK`{.action}. 

![useowa](images/use-owa-step21.png){.thumbnail}

### 9. Dodanie podpisu

Aby dodać podpis, kliknij koło zębate w górnej części, po czym kliknij `Opcje`{.action}.

![useowa](images/use-owa-step12.png){.thumbnail}

Na nowej stronie, która się wyświetli, w bocznej części po lewej stronie, kliknij `Podpis`{.action}. W drzewie opcji wybór ten znajduje się w folderze „Poczta” > „Wygląd wiadomości”. W tym miejscu możesz włączyć lub wyłączyć opcję dodawania podpisu i zmienić jego treść. 

![useowa](images/use-owa-step22.png){.thumbnail}

Podpis zmień w polu tekstowym przeznaczonym do tego celu. Określ również, czy chcesz włączyć go do nowych redagowanych przez Ciebie wiadomości oraz tych, które przesyłasz dalej lub na które odpowiadasz. Następnie kliknij przycisk `Zapisz`{.action}. 

### 10. Dostęp do opcji

Aby uzyskać dostęp do opcji, kliknij koło zębate w górnej części, po czym kliknij `Opcje`{.action}.

![useowa](images/use-owa-step12.png){.thumbnail}

Następnie przejdź do drzewa opcji w bocznej części po lewej stronie.

![useowa](images/use-owa-step23.png){.thumbnail}

### Zarządzanie plikami cookie

Aplikacja webmail, która jest używana w naszych ofertach e-mail, jest oparta na oprogramowaniu Microsoft Outlook Web Application. Może więc wymieniać metadane z serwerami Microsoft w postaci plików cookie nazywanych `appsforoffice.microsoft.com`.

Jeśli chcesz wyłączyć tę wymianę, możesz w przeglądarce używać rozszerzenia typu bloker treści (takiego jak uBlock Origin lub Ghostery).
Wyłączenie tych plików cookie może mieć wpływ na stabilność usługi webmail.

## Sprawdź również

Przyłącz się do społeczności naszych użytkowników na stronie <https://community.ovh.com/en/>.